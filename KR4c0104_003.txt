# -*- mode: mandoku-view; -*-
#+TITLE: 玄英集
#+DATE: 2015-08-24 23:49:31.502679
#+PROPERTY: ID KR4c0104
#+PROPERTY: BASEEDITION WYG    
#+PROPERTY: JUAN 卷三
<pb:KR4c0104_WYG_003-1a>¶
欽定四庫全書¶
　𤣥英集卷三　　　　　　　唐　方干　撰¶
　　五言律詩¶
　　　江州送李侍御歸東洛¶
獨乗驄馬去不並旅人還中外名卿貴田園髙步閒暮¶
春經楚縣新月上淮山道路空瞻望軒車不敢攀¶
　　　重陽日送洛陽李丞之任¶
為文通絶境從宦及良辰洛下知名早腰邊結綬新且¶
<pb:KR4c0104_WYG_003-1b>¶
傾浮菊酒聊拂染衣塵獨恨滄洲侣愁來别故人¶
　　　送郭太祝歸江東¶
鄉人去欲盡北鴈又南飛京洛風塵久江淮音信稀舊¶
山知獨往一醉莫相違未得解羇旅無勞問是非¶
　　　送李恬及第後還貝州¶
成名年少日就業聖人書擢桂誰相比籯金已不如東¶
城送歸客秋日待征車若到清潭畔儒風變里閭¶
　　　收兩京後還上都兼訪一二親故¶
<pb:KR4c0104_WYG_003-2a>¶
離堂千里客歸騎五陵人路轉函闗晚烟開上苑新天¶
涯將野服闕下見鄉親問得存亡事裁書寄海濱¶
　　　送汶上王明府之任¶
何時到故鄉歸去佩銅章親友移家盡閭閻百戰傷背¶
闗餘草木出塞足風霜遺老應相賀知君不下堂¶
　　　湖南使院遣情送江夏賀侍郎¶
雲雨一消散悠悠闗復河俱從泛舟役遂隔洞庭波楚¶
水去不盡秋風今更過無由得相見却恨寄書多¶
<pb:KR4c0104_WYG_003-2b>¶
　　　過申州作¶
萬人曽死戰幾户見刀兵井邑初安堵兒童未長成涼¶
風吹古木野火燒殘營寥落千餘里山空水復清¶
　　　汝南過訪田評事¶
移家近漢陰不復問華簪買酒宜城逺燒田夢澤深暮¶
山逢鳥入寒水見魚沈與物皆無累終年愜本心¶
　　　送道上人遊方¶
律儀通外學詩思入𤣥闗煙景隨人别風姿與物閒貰¶
<pb:KR4c0104_WYG_003-3a>¶
花留靜室呪水度空山誰識浮雲意悠悠天地間¶
　　　送王信翁登科後歸江東¶
南行無俗侣秋鴈與寒雲野性自深愜鄉居人共聞吳¶
山中道斷淛水半江分此地登臨慣含情一送君¶
　　　送饒州王司法之任兼寄朱處士¶
莫愁還作吏且喜速迴車留醉悲殘歳含情寄逺書共¶
看衰老近轉覺宦名虚遥想清溪畔幽人得自如¶
　　　詹碏山居¶
<pb:KR4c0104_WYG_003-3b>¶
愛此棲心靜風塵路已賖十餘莖野竹一兩樹山花遶¶
石開泉細穿蘿引徑斜無人㑹幽意來往在烟霞¶
　　　曉角¶
畫角吹殘月寒聲發戍樓立霜嘶馬怨攢磧泣兵愁燕¶
鴈鳴雲畔邊風剪草頭罷聞三弄後天迥曉星流¶
　　　冬日¶
燒火掩關坐窮居客訪稀凍雲愁暮色寒日淡斜暉穿¶
牖竹風滿遶庭雲葉飛已嗟孤一歳羇寓尚何依¶
<pb:KR4c0104_WYG_003-4a>¶
　　　殘秋送友¶
早為千里别況復是秋殘木葉怨先老江雲愁暮寒交¶
情如水澹離酒泛盃寛料想還家後休吟行路難¶
　　　客行¶
藕葉綴為衣東西泣路歧鄉心日落後身計酒醒時觸¶
目多添感凝情足所思羇愁難盡遣行坐一低眉¶
　　　山中即事¶
趨世非身事山中適性情野花多異色幽鳥少凡聲樹¶
<pb:KR4c0104_WYG_003-4b>¶
影搜涼臥苔光破碧行閒尋採藥處仙路漸分明¶
　　　秋夜¶
殘砧驚睡醒欹枕已三更夢破寂寥思燈殘零落明空¶
窗閒月色幽壁靜蟲聲況是離鄉久依然無限情¶
　　　送剡縣陳永秩滿歸越¶
俸禄三年後程途一月間舟中非客路鏡裏是家山密¶
雪霑行袂叢盃變别顔古人唯賀滿今挈解由還¶
　　　示鄉叟¶
<pb:KR4c0104_WYG_003-5a>¶
暮齒甘衰謝逢人惜别離青山前代業老樹此身移買¶
藥將衣盡尋方見字遲如何鑷殘鬢覽鏡變成絲¶
　　　與清溪趙明府¶
清規暫趨府獨立與誰親逐性無非醉求閒只愛貧林¶
泉應入夢印綬莫留人王事聞多暇吟求幾首新¶
　　　哭胡珪¶
才髙登上第孝極殁廬塋一命何無定片言徒有聲故¶
園花自發新塚月初明寂寞重泉裏豈知春物榮¶
<pb:KR4c0104_WYG_003-5b>¶
　　　重寄金山寺僧¶
風濤匝山寺磬韻逺漁船此處别師久逺懷無信傳月¶
華妨靜燭鳥語荅幽禪已見如如理灰心應不然¶
　　　題雪竇禪師¶
飛泉濺禪石瓶注亦生苔海上山不淺天邊人自來度¶
年隨檜栢獨夜任風雷獵者聞疎磬知師入定回¶
　　　路支使小池¶
兒童戲穿鑿咫尺見津涯蘚岸和纎草松泉濺淺沙光¶
<pb:KR4c0104_WYG_003-6a>¶
含半床月影入一枝花到此無醒日當時有習家¶
　　　清源標公¶
師為衆人重始得衆人師年到白頭日行如新戒時瓶¶
添放魚澗窗逼褭猿枝此地堪終老迷痴自不知¶
　　　山中¶
散拙亦自遂粗將猿鳥同飛泉髙瀉月獨樹迥含風果¶
落盤盂上雲生篋笥中未甘明聖日終作釣漁翁¶
　　　新月¶
<pb:KR4c0104_WYG_003-6b>¶
入夜天西見蛾眉冷素光潭魚驚釣落雲鴈怯弓張隠¶
隠臨珠箔微微上粉牆更憐三五夕仙桂滿輪芳¶
　　　山中寄吳磻十韻¶
莫問終休否林中事已成盤飡憐火種歳計付刀耕掬¶
水皆花氣聽松似雨聲書空翹足臥避險側身行果傍¶
閒軒落蒲連濕岸生禪僧知見理妻子笑無名更擬教¶
詩苦何曽待酒清石溪魚不大月樹鵲多驚砌下通樵¶
路窗間見縣城雲山任重疊難隔故交情¶
<pb:KR4c0104_WYG_003-7a>¶
　　　鏡湖西島言事寄陶校書¶
樵獵兩三户凋疎是近隣風雷前壑雨花木後巖春文¶
字不得力桑麻難救貧山禽欺穉子夜犬吠漁人未必¶
聖明代長將雲水親知音不延薦何路出泥塵¶
　　　嘉興縣内池閣¶
指畫應心成周迴氣象清床前沙鳥語案下錦鱗驚細¶
栁風吹旋新荷露壓傾微芳縁岸落迸笋入波生舴艋¶
舟中醉莓苔徑上行高人莫歸去此處勝蓬瀛¶
<pb:KR4c0104_WYG_003-7b>¶
　　　送姚合員外赴金州¶
受詔從華省開旗發帝州野煙新驛曙殘照古山秋樹¶
勢連巴没江聲入楚流惟應化行後吟句上雲樓¶
　¶
　¶
　¶
　¶
　𤣥英集巻三¶
